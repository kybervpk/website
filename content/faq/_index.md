---
title: "Usein kysytyt kysymykset"
weight: 90
hidden: false
---

#### Miksi KyberVPK on perustettu?
Suomalainen hakkerikollektiivi KyberVPK on perustettu auttamaan kriittisten toimintojen tuottajia taistelussa kyberhyökkäyksiä vastaan ja palautumaan niistä.

#### Koska KyberVPK on perustettu?
KyberVPK on perustettu maaliskuussa 2020.

#### Mitä KyberVPK nimenä tarkoittaa?
KyberVPK on vapaaehtoisvoimin toimiva kyberajan tulipalojen sammuttaja.

#### Mitä KyberVPK tavoittelee?
Yhteisöjen, kansakunnan, EU:n ja maailman hyvää. Haluamme mahdollistaa muita auttavien tahojen keskittymisen omiin tehtäviinsä kaikkia koskettavan uhan alla, minimoiden kyberhäiriöistä ja -häiriköistä aiheutuvat haitat.

#### Keitä KyberVPK:hon kuuluu? 
KyberVPK koostuu vapaaehtoisista tietoturva-alan asiantuntijoista, jotka toimivat organisaatiossa yksityishenkilöinä, eivätkä edusta työnantajiaan. 

#### Millä ajalla nämä asiantuntijat työskentelevät avustettavan organisaation kyberuhkia vastaan?
Asiantuntijat työskentelevät KyberVPK:n asioissa vapaa-ajallaan.

#### Millaisia organisaatioita ja yrityksiä KyberVPK auttaa?
* Terveydenhuoltoa ja muita kriittisiä palveluita ja toimintoja tuottavia yrityksiä ja organisaatioita
* Yrityksiä, joilla ei ole taloudellista mahdollisuutta pyytää apua kyberhyökkäyksiin.
* Kuntia, kouluja tai muuta teknistä apua tarvitsevia yhteisöjä.

#### Miten kollektiivi käytännössä pystyy auttamaan?
Asiakkaan tarpeista riippuen kollektiivi voi auttaa ennaltaehkäisemään tietoturvaongelmia, testata asiakkaan ympäristön turvallisuutta, ratkoa yhdessä tietoturvapoikkeamia tai esimerkiksi auttaa järjestelmien turvallisessa käyttöönotossa.

Jokaisella jäsenellä on omat osaamisalueensa ja intressinsä. Jokaista jäsentä yhdistää kuitenkin halu auttaa. 

#### Miten varmistutaan, ettei KyberVPK vuoda avustettavan yrityksen/organisaation tietoja eteenpäin?
Lähtökohtaisesti kollektiivi on muodostettu tietoturva-alan ammattilaisista ja luotetuista tietoturvaan liittyvien yhteisöjen henkilöistä. Nettisivuiltamme näet esittelyt tiimimme jäsenistä.

Jokaista asiakasta varten luodaan oma, tietoturvallinen työtila, johon tuodaan tarpeelliset henkilöt mukaan asiakkaan toiveiden mukaan.

#### Kuinka KyberVPK huolehtii tietoturvasta?
Työtila ja tietojen siirto tapahtuu salatusti. Käytämme turvallisia keskusteluyhteyksiä.

KyberVPK ylläpitää jäsenistölleen tietoturvallista yhteistyöympäristöä ja ryhmän jäsenet auttavat toisiaan varmistamaan myös henkilökohtaisen tietoturvansa.

#### Miten KyberVPK:n toimintaan pääsee mukaan? 
Kerromme heti, kun olemme valmiita laajentamaan rivejämme. 
